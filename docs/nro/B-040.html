<!DOCTYPE HTML>
<html lang="ie" class="sidebar-visible no-js rust">
    <head>
        <!-- Book generated using mdBook -->
        <meta charset="UTF-8">
        <title>B 40 - Cosmoglotta</title>
        
        


        <!-- Custom HTML head -->
        


        <meta content="text/html; charset=utf-8" http-equiv="Content-Type">
        <meta name="description" content="Archive del Jurnal Scientic Ínpartial de Lingue International. 1927-1972.">
        <meta name="viewport" content="width=device-width, initial-scale=1">
        <meta name="theme-color" content="#ffffff" />

        
        <link rel="icon" href="../favicon.svg">
        
        
        <link rel="shortcut icon" href="../favicon.png">
        
        <link rel="stylesheet" href="../css/variables.css">
        <link rel="stylesheet" href="../css/general.css">
        <link rel="stylesheet" href="../css/chrome.css">
        <link rel="stylesheet" href="../css/print.css" media="print">

        <!-- Fonts -->
        <link rel="stylesheet" href="../FontAwesome/css/font-awesome.css">
        
        <link rel="stylesheet" href="../fonts/fonts.css">
        
        <link href="https://fonts.googleapis.com/css2?family=Vollkorn:ital,wght@0,400;0,700;1,400;1,700&display=swap" rel="stylesheet">

        <!-- Highlight.js Stylesheets -->
        <link rel="stylesheet" href="../highlight.css">
        <link rel="stylesheet" href="../tomorrow-night.css">
        <link rel="stylesheet" href="../ayu-highlight.css">

        <!-- Custom theme stylesheets -->
        

        
    </head>
    <body>
        

        <div id="definition"></div>

        <!-- Provide site root to javascript -->
        <script type="text/javascript">
            var path_to_root = "../";
            var default_theme = window.matchMedia("(prefers-color-scheme: dark)").matches ? "coal" : "rust";
        </script>

        <!-- Work around some values being stored in localStorage wrapped in quotes -->
        <script type="text/javascript">
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script type="text/javascript">
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            var html = document.querySelector('html');
            html.classList.remove('no-js')
            html.classList.remove('rust')
            html.classList.add(theme);
            html.classList.add('js');
        </script>

        <!-- Hide / unhide sidebar before it is displayed -->
        <script type="text/javascript">
            var html = document.querySelector('html');
            var sidebar = 'hidden';
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            }
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <div class="sidebar-scrollbox">
                <ol class="chapter"><li class="chapter-item affix "><a href="../index.html">Cosmoglotta</a></li><li class="chapter-item affix "><a href="../planDeAparition.html">Plan de Aparition</a></li><li class="chapter-item "><a href="../nro/annu-1927.html"><strong aria-hidden="true">1.</strong> 1927</a><a class="toggle"><div>❱</div></a></li><li><ol class="section"><li class="chapter-item "><a href="../nro/038.html"><strong aria-hidden="true">1.1.</strong> A 38</a></li><li class="chapter-item "><a href="../nro/039.html"><strong aria-hidden="true">1.2.</strong> A 39</a></li><li class="chapter-item "><a href="../nro/040.html"><strong aria-hidden="true">1.3.</strong> A 40</a></li><li class="chapter-item "><a href="../nro/041.html"><strong aria-hidden="true">1.4.</strong> A 41</a></li><li class="chapter-item "><a href="../nro/042.html"><strong aria-hidden="true">1.5.</strong> A 42</a></li><li class="chapter-item "><a href="../nro/043.html"><strong aria-hidden="true">1.6.</strong> A 43</a></li></ol></li><li class="chapter-item "><a href="../nro/annu-1928.html"><strong aria-hidden="true">2.</strong> 1928</a><a class="toggle"><div>❱</div></a></li><li><ol class="section"><li class="chapter-item "><a href="../nro/044.html"><strong aria-hidden="true">2.1.</strong> A 44</a></li><li class="chapter-item "><a href="../nro/045.html"><strong aria-hidden="true">2.2.</strong> A 45</a></li><li class="chapter-item "><a href="../nro/046.html"><strong aria-hidden="true">2.3.</strong> A 46</a></li><li class="chapter-item "><a href="../nro/047.html"><strong aria-hidden="true">2.4.</strong> A 47</a></li><li class="chapter-item "><a href="../nro/048.html"><strong aria-hidden="true">2.5.</strong> A 48</a></li><li class="chapter-item "><a href="../nro/049.html"><strong aria-hidden="true">2.6.</strong> A 49</a></li><li class="chapter-item "><a href="../nro/050.html"><strong aria-hidden="true">2.7.</strong> A 50</a></li><li class="chapter-item "><a href="../nro/051-052.html"><strong aria-hidden="true">2.8.</strong> A 51-52</a></li><li class="chapter-item "><a href="../nro/053.html"><strong aria-hidden="true">2.9.</strong> A 53</a></li><li class="chapter-item "><a href="../nro/054.html"><strong aria-hidden="true">2.10.</strong> A 54</a></li><li class="chapter-item "><a href="../nro/055.html"><strong aria-hidden="true">2.11.</strong> A 55</a></li></ol></li><li class="chapter-item "><a href="../nro/annu-1929.html"><strong aria-hidden="true">3.</strong> 1929</a><a class="toggle"><div>❱</div></a></li><li><ol class="section"><li class="chapter-item "><a href="../nro/056.html"><strong aria-hidden="true">3.1.</strong> A 56</a></li><li class="chapter-item "><a href="../nro/057.html"><strong aria-hidden="true">3.2.</strong> A 57</a></li><li class="chapter-item "><a href="../nro/058.html"><strong aria-hidden="true">3.3.</strong> A 58</a></li><li class="chapter-item "><a href="../nro/059.html"><strong aria-hidden="true">3.4.</strong> A 59</a></li><li class="chapter-item "><a href="../nro/060.html"><strong aria-hidden="true">3.5.</strong> A 60</a></li><li class="chapter-item "><a href="../nro/061.html"><strong aria-hidden="true">3.6.</strong> A 61</a></li><li class="chapter-item "><a href="../nro/062-63.html"><strong aria-hidden="true">3.7.</strong> A 62-63</a></li><li class="chapter-item "><a href="../nro/064.html"><strong aria-hidden="true">3.8.</strong> A 64</a></li><li class="chapter-item "><a href="../nro/065.html"><strong aria-hidden="true">3.9.</strong> A 65</a></li><li class="chapter-item "><a href="../nro/066.html"><strong aria-hidden="true">3.10.</strong> A 66</a></li><li class="chapter-item "><a href="../nro/067.html"><strong aria-hidden="true">3.11.</strong> A 67</a></li></ol></li><li class="chapter-item "><a href="../nro/annu-1930.html"><strong aria-hidden="true">4.</strong> 1930</a><a class="toggle"><div>❱</div></a></li><li><ol class="section"><li class="chapter-item "><a href="../nro/068.html"><strong aria-hidden="true">4.1.</strong> A 68</a></li><li class="chapter-item "><a href="../nro/069.html"><strong aria-hidden="true">4.2.</strong> A 69</a></li><li class="chapter-item "><a href="../nro/070.html"><strong aria-hidden="true">4.3.</strong> A 70</a></li><li class="chapter-item "><a href="../nro/071.html"><strong aria-hidden="true">4.4.</strong> A 71</a></li><li class="chapter-item "><a href="../nro/072.html"><strong aria-hidden="true">4.5.</strong> A 72</a></li><li class="chapter-item "><a href="../nro/073.html"><strong aria-hidden="true">4.6.</strong> A 73</a></li></ol></li><li class="chapter-item "><a href="../nro/annu-1931.html"><strong aria-hidden="true">5.</strong> 1931</a><a class="toggle"><div>❱</div></a></li><li><ol class="section"><li class="chapter-item "><a href="../nro/074.html"><strong aria-hidden="true">5.1.</strong> A 74</a></li><li class="chapter-item "><a href="../nro/075.html"><strong aria-hidden="true">5.2.</strong> A 75</a></li><li class="chapter-item "><a href="../nro/076.html"><strong aria-hidden="true">5.3.</strong> A 76</a></li><li class="chapter-item "><a href="../nro/077.html"><strong aria-hidden="true">5.4.</strong> A 77</a></li><li class="chapter-item "><a href="../nro/078.html"><strong aria-hidden="true">5.5.</strong> A 78</a></li><li class="chapter-item "><a href="../nro/079.html"><strong aria-hidden="true">5.6.</strong> A 79</a></li></ol></li><li class="chapter-item "><a href="../nro/annu-1932.html"><strong aria-hidden="true">6.</strong> 1932</a><a class="toggle"><div>❱</div></a></li><li><ol class="section"><li class="chapter-item "><a href="../nro/080.html"><strong aria-hidden="true">6.1.</strong> A 80</a></li><li class="chapter-item "><a href="../nro/081.html"><strong aria-hidden="true">6.2.</strong> A 81</a></li><li class="chapter-item "><a href="../nro/082.html"><strong aria-hidden="true">6.3.</strong> A 82</a></li><li class="chapter-item "><a href="../nro/083.html"><strong aria-hidden="true">6.4.</strong> A 83</a></li><li class="chapter-item "><a href="../nro/084.html"><strong aria-hidden="true">6.5.</strong> A 84</a></li><li class="chapter-item "><a href="../nro/085.html"><strong aria-hidden="true">6.6.</strong> A 85</a></li></ol></li><li class="chapter-item "><a href="../nro/annu-1933.html"><strong aria-hidden="true">7.</strong> 1933</a><a class="toggle"><div>❱</div></a></li><li><ol class="section"><li class="chapter-item "><a href="../nro/086.html"><strong aria-hidden="true">7.1.</strong> A 86</a></li><li class="chapter-item "><a href="../nro/087.html"><strong aria-hidden="true">7.2.</strong> A 87</a></li><li class="chapter-item "><a href="../nro/088.html"><strong aria-hidden="true">7.3.</strong> A 88</a></li><li class="chapter-item "><a href="../nro/089.html"><strong aria-hidden="true">7.4.</strong> A 89</a></li><li class="chapter-item "><a href="../nro/090.html"><strong aria-hidden="true">7.5.</strong> A 90</a></li><li class="chapter-item "><a href="../nro/091.html"><strong aria-hidden="true">7.6.</strong> A 91</a></li></ol></li><li class="chapter-item "><a href="../nro/annu-1934.html"><strong aria-hidden="true">8.</strong> 1934</a><a class="toggle"><div>❱</div></a></li><li><ol class="section"><li class="chapter-item "><a href="../nro/092.html"><strong aria-hidden="true">8.1.</strong> A 92</a></li><li class="chapter-item "><a href="../nro/093.html"><strong aria-hidden="true">8.2.</strong> A 93</a></li><li class="chapter-item "><a href="../nro/094.html"><strong aria-hidden="true">8.3.</strong> A 94</a></li><li class="chapter-item "><a href="../nro/095.html"><strong aria-hidden="true">8.4.</strong> A 95</a></li><li class="chapter-item "><a href="../nro/096.html"><strong aria-hidden="true">8.5.</strong> A 96</a></li><li class="chapter-item "><a href="../nro/097.html"><strong aria-hidden="true">8.6.</strong> A 97</a></li><li class="chapter-item "><a href="../nro/098.html"><strong aria-hidden="true">8.7.</strong> A 98</a></li><li class="chapter-item "><a href="../nro/099.html"><strong aria-hidden="true">8.8.</strong> A 99</a></li></ol></li><li class="chapter-item "><a href="../nro/annu-1935.html"><strong aria-hidden="true">9.</strong> 1935</a><a class="toggle"><div>❱</div></a></li><li><ol class="section"><li class="chapter-item "><a href="../nro/B-001.html"><strong aria-hidden="true">9.1.</strong> B 1</a></li><li class="chapter-item "><a href="../nro/100.html"><strong aria-hidden="true">9.2.</strong> A 100</a></li><li class="chapter-item "><a href="../nro/101.html"><strong aria-hidden="true">9.3.</strong> A 101</a></li><li class="chapter-item "><a href="../nro/B-002.html"><strong aria-hidden="true">9.4.</strong> B 2</a></li><li class="chapter-item "><a href="../nro/102.html"><strong aria-hidden="true">9.5.</strong> A 102</a></li><li class="chapter-item "><a href="../nro/B-003.html"><strong aria-hidden="true">9.6.</strong> B 3</a></li><li class="chapter-item "><a href="../nro/103.html"><strong aria-hidden="true">9.7.</strong> A 103</a></li><li class="chapter-item "><a href="../nro/104.html"><strong aria-hidden="true">9.8.</strong> A 104</a></li><li class="chapter-item "><a href="../nro/B-004.html"><strong aria-hidden="true">9.9.</strong> B 4</a></li><li class="chapter-item "><a href="../nro/105.html"><strong aria-hidden="true">9.10.</strong> A 105</a></li></ol></li><li class="chapter-item "><a href="../nro/annu-1936.html"><strong aria-hidden="true">10.</strong> 1936</a><a class="toggle"><div>❱</div></a></li><li><ol class="section"><li class="chapter-item "><a href="../nro/B-005.html"><strong aria-hidden="true">10.1.</strong> B 5</a></li><li class="chapter-item "><a href="../nro/106.html"><strong aria-hidden="true">10.2.</strong> A 106</a></li><li class="chapter-item "><a href="../nro/107.html"><strong aria-hidden="true">10.3.</strong> A 107</a></li><li class="chapter-item "><a href="../nro/B-006.html"><strong aria-hidden="true">10.4.</strong> B 6</a></li><li class="chapter-item "><a href="../nro/108.html"><strong aria-hidden="true">10.5.</strong> A 108</a></li><li class="chapter-item "><a href="../nro/109.html"><strong aria-hidden="true">10.6.</strong> A 109</a></li><li class="chapter-item "><a href="../nro/B-007.html"><strong aria-hidden="true">10.7.</strong> B 7</a></li><li class="chapter-item "><a href="../nro/110.html"><strong aria-hidden="true">10.8.</strong> A 110</a></li><li class="chapter-item "><a href="../nro/111.html"><strong aria-hidden="true">10.9.</strong> A 111</a></li><li class="chapter-item "><a href="../nro/B-008.html"><strong aria-hidden="true">10.10.</strong> B 8</a></li></ol></li><li class="chapter-item "><a href="../nro/annu-1937.html"><strong aria-hidden="true">11.</strong> 1937</a><a class="toggle"><div>❱</div></a></li><li><ol class="section"><li class="chapter-item "><a href="../nro/112.html"><strong aria-hidden="true">11.1.</strong> A 112</a></li><li class="chapter-item "><a href="../nro/B-009.html"><strong aria-hidden="true">11.2.</strong> B 9</a></li><li class="chapter-item "><a href="../nro/113.html"><strong aria-hidden="true">11.3.</strong> A 113</a></li><li class="chapter-item "><a href="../nro/B-010.html"><strong aria-hidden="true">11.4.</strong> B 10</a></li><li class="chapter-item "><a href="../nro/114.html"><strong aria-hidden="true">11.5.</strong> A 114</a></li><li class="chapter-item "><a href="../nro/B-011.html"><strong aria-hidden="true">11.6.</strong> B 11</a></li><li class="chapter-item "><a href="../nro/115.html"><strong aria-hidden="true">11.7.</strong> A 115</a></li><li class="chapter-item "><a href="../nro/116.html"><strong aria-hidden="true">11.8.</strong> A 116</a></li><li class="chapter-item "><a href="../nro/B-012.html"><strong aria-hidden="true">11.9.</strong> B 12</a></li><li class="chapter-item "><a href="../nro/117.html"><strong aria-hidden="true">11.10.</strong> A 117</a></li><li class="chapter-item "><a href="../nro/B-013.html"><strong aria-hidden="true">11.11.</strong> B 13</a></li><li class="chapter-item "><a href="../nro/118.html"><strong aria-hidden="true">11.12.</strong> A 118</a></li><li class="chapter-item "><a href="../nro/B-014.html"><strong aria-hidden="true">11.13.</strong> B 14</a></li></ol></li><li class="chapter-item "><a href="../nro/annu-1938.html"><strong aria-hidden="true">12.</strong> 1938</a><a class="toggle"><div>❱</div></a></li><li><ol class="section"><li class="chapter-item "><a href="../nro/119.html"><strong aria-hidden="true">12.1.</strong> A 119</a></li><li class="chapter-item "><a href="../nro/B-015.html"><strong aria-hidden="true">12.2.</strong> B 15</a></li><li class="chapter-item "><a href="../nro/120.html"><strong aria-hidden="true">12.3.</strong> A 120</a></li><li class="chapter-item "><a href="../nro/B-016.html"><strong aria-hidden="true">12.4.</strong> B 16</a></li><li class="chapter-item "><a href="../nro/121.html"><strong aria-hidden="true">12.5.</strong> A 121</a></li><li class="chapter-item "><a href="../nro/B-017.html"><strong aria-hidden="true">12.6.</strong> B 17</a></li><li class="chapter-item "><a href="../nro/B-018.html"><strong aria-hidden="true">12.7.</strong> B 18</a></li><li class="chapter-item "><a href="../nro/B-019.html"><strong aria-hidden="true">12.8.</strong> B 19</a></li><li class="chapter-item "><a href="../nro/122.html"><strong aria-hidden="true">12.9.</strong> A 122</a></li><li class="chapter-item "><a href="../nro/B-020.html"><strong aria-hidden="true">12.10.</strong> B 20</a></li><li class="chapter-item "><a href="../nro/123.html"><strong aria-hidden="true">12.11.</strong> A 123</a></li><li class="chapter-item "><a href="../nro/B-021.html"><strong aria-hidden="true">12.12.</strong> B 21</a></li></ol></li><li class="chapter-item "><a href="../nro/annu-1939.html"><strong aria-hidden="true">13.</strong> 1939</a><a class="toggle"><div>❱</div></a></li><li><ol class="section"><li class="chapter-item "><a href="../nro/124.html"><strong aria-hidden="true">13.1.</strong> A 124</a></li><li class="chapter-item "><a href="../nro/B-022.html"><strong aria-hidden="true">13.2.</strong> B 22</a></li><li class="chapter-item "><a href="../nro/125.html"><strong aria-hidden="true">13.3.</strong> A 125</a></li><li class="chapter-item "><a href="../nro/B-023.html"><strong aria-hidden="true">13.4.</strong> B 23</a></li><li class="chapter-item "><a href="../nro/126.html"><strong aria-hidden="true">13.5.</strong> A 126</a></li><li class="chapter-item "><a href="../nro/B-024.html"><strong aria-hidden="true">13.6.</strong> B 24</a></li><li class="chapter-item "><a href="../nro/127.html"><strong aria-hidden="true">13.7.</strong> A 127</a></li><li class="chapter-item "><a href="../nro/B-025.html"><strong aria-hidden="true">13.8.</strong> B 25</a></li><li class="chapter-item "><a href="../nro/128.html"><strong aria-hidden="true">13.9.</strong> A 128</a></li></ol></li><li class="chapter-item "><a href="../nro/annu-1941.html"><strong aria-hidden="true">14.</strong> 1941</a><a class="toggle"><div>❱</div></a></li><li><ol class="section"><li class="chapter-item "><a href="../nro/B-026.html"><strong aria-hidden="true">14.1.</strong> B 26</a></li><li class="chapter-item "><a href="../nro/B-027.html"><strong aria-hidden="true">14.2.</strong> B 27</a></li><li class="chapter-item "><a href="../nro/B-028.html"><strong aria-hidden="true">14.3.</strong> B 28</a></li><li class="chapter-item "><a href="../nro/B-029.html"><strong aria-hidden="true">14.4.</strong> B 29</a></li></ol></li><li class="chapter-item expanded "><a href="../nro/annu-1942.html"><strong aria-hidden="true">15.</strong> 1942</a><a class="toggle"><div>❱</div></a></li><li><ol class="section"><li class="chapter-item "><a href="../nro/B-030.html"><strong aria-hidden="true">15.1.</strong> B 30</a></li><li class="chapter-item "><a href="../nro/B-031.html"><strong aria-hidden="true">15.2.</strong> B 31</a></li><li class="chapter-item "><a href="../nro/B-032.html"><strong aria-hidden="true">15.3.</strong> B 32</a></li><li class="chapter-item "><a href="../nro/B-033.html"><strong aria-hidden="true">15.4.</strong> B 33</a></li><li class="chapter-item "><a href="../nro/B-034.html"><strong aria-hidden="true">15.5.</strong> B 34</a></li><li class="chapter-item "><a href="../nro/B-035.html"><strong aria-hidden="true">15.6.</strong> B 35</a></li><li class="chapter-item "><a href="../nro/B-036.html"><strong aria-hidden="true">15.7.</strong> B 36</a></li><li class="chapter-item "><a href="../nro/B-037.html"><strong aria-hidden="true">15.8.</strong> B 37</a></li><li class="chapter-item "><a href="../nro/B-038.html"><strong aria-hidden="true">15.9.</strong> B 38</a></li><li class="chapter-item "><a href="../nro/B-039.html"><strong aria-hidden="true">15.10.</strong> B 39</a></li><li class="chapter-item expanded "><a href="../nro/B-040.html" class="active"><strong aria-hidden="true">15.11.</strong> B 40</a></li><li class="chapter-item "><a href="../nro/B-041.html"><strong aria-hidden="true">15.12.</strong> B 41</a></li></ol></li><li class="chapter-item "><a href="../nro/theRest.html"><strong aria-hidden="true">16.</strong> The Rest</a></li></ol>
            </div>
            <div id="sidebar-resize-handle" class="sidebar-resize-handle"></div>
        </nav>

        <div id="page-wrapper" class="page-wrapper">

            <div class="page">
                
                <div id="menu-bar-hover-placeholder"></div>
                <div id="menu-bar" class="menu-bar sticky bordered">
                    <div class="left-buttons">
                        <button id="sidebar-toggle" class="icon-button" type="button" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </button>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust (default)</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                        
                        <button id="search-toggle" class="icon-button" type="button" title="Search. (Shortkey: s)" aria-label="Toggle Searchbar" aria-expanded="false" aria-keyshortcuts="S" aria-controls="searchbar">
                            <i class="fa fa-search"></i>
                        </button>
                        
                    </div>

                    <h1 class="menu-title">Cosmoglotta</h1>

                    <div class="right-buttons">
                        <a href="../print.html" title="Print this book" aria-label="Print this book">
                            <i id="print-button" class="fa fa-print"></i>
                        </a>
                        <div id="langPicker"></div>
                        
                        <a href="https://github.com/occidental-lang/cosmoglotta" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>
                        
                    </div>
                </div>

                
                <div id="search-wrapper" class="hidden">
                    <form id="searchbar-outer" class="searchbar-outer">
                        <input type="search" name="search" id="searchbar" name="searchbar" placeholder="Search this book ..." aria-controls="searchresults-outer" aria-describedby="searchresults-header">
                    </form>
                    <div id="searchresults-outer" class="searchresults-outer hidden">
                        <div id="searchresults-header" class="searchresults-header"></div>
                        <ul id="searchresults">
                        </ul>
                    </div>
                </div>
                

                <!-- Apply ARIA attributes after the sidebar and the sidebar toggle button are added to the DOM -->
                <script type="text/javascript">
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1><a class="header" href="#cosmoglotta-b-40-nov-1942" id="cosmoglotta-b-40-nov-1942">Cosmoglotta B 40 (nov 1942)</a></h1>
<p>OFICIAL MENSUAL ORGAN DEL OCCIDENTAL-UNION</p>
<p>Redaction e Administration</p>
<p>INSTITUTE OCCIDENTAL, CHAPELLE (Vaud), Svissia</p>
<p>Serie B, poligrafat. (Tel. 9 56 56): Novembre 1942 -- Nró 40 (11)</p>
<h2><a class="header" href="#pos-li-guerre" id="pos-li-guerre">Pos li guerre!</a></h2>
<p>Simil circumstanties genite simil situationes! Tis, queles ha travivet
li guerre de 1914-1918, ha ja constatat que li situation de ti lontan
témpor simila presc exactmen ti de hodie. Quam in li present guerre,
omni idealistic movementes, e precipue li interlinguistica, esset presc
completmen haltat. Li tot vive international, exchanges de idées, quam
de merces, semblat mort por sempre. Ne solmen li public interesse por li
lingue international esset presc null, ma li existent movementes, queles
in ti epoca restrictet se a Esperanto e Ido, regresset fortmen. On
posset creder que li munde inmerget se sempre plu in li desesperantie.</p>
<p>Ma, strax pos li fine del guerre, ja in 1919, malgré li general
aprobation de omni landes, on videt partú un extraordinari interesse por
omni problemas del vive inter nationes. To semblat quasi un revancha del
amore sur li tro long domination del odie. Evenit ínnumerabil congresses
international, quam si li popules esset pussat del beson de
fraternisation. E pro to li du lingues Esperanto e Ido, queles monopolisat
presc tot sol li atention del publica, developat se paralelmen durant
pluri annus con success, malgré li repugnantie del publica por lor
aspecte artificial. Occidental, creat in 1922, ha esset vermen propagat
sur un larg base solmen pos 1926, ma ha esset bentost genat del economic
crise, del menacies de guerre e poy del guerre self.</p>
<p>Ma, omnicos fini un vez, anc un guerre. On posse previder que strax pos
li recomensa del international relationes, li problema de un
international lingue va denov preoccupar li mentes e que li ocasion
propagar un sistema va nequande esser plu favorabil.</p>
<p>Adver li situation interlinguistic ne va esser li sam quam ante 25
annus: Ti-ci vez es presentat al publica un ver lingue international tot
pret, in sam témpor natural e regulari, e ne caricatura con aspecte
artificial, un lingue havent ja dictionariums e libres de aprension in
li cardinal lingues e precipue un stab de expert propagatores.</p>
<p>It es ver que probabilmen pluri de nor amicos va har desaparit in li
storm, ma omni campes va retrovar nos omnes in li sam statu de forties
quam ante li guerre, e ti statu esset tre favorabil por nos: in facte,
Occidental, per li númer de su adherentes, esset li duesim (pos
Esperanto), e per su qualitá it es sempre ínsuperabil.</p>
<p>Ma un cos, mem perfect, posse servir a necos si it ne es conosset e
usat. Li future del lingue international va depender ne nor zel e de nor
habilitá propagar it. Desde nu, noi deve preparar omnicos por recomensar
li propaganda strax pos li fine de guerre. Durant que li lucta continua
ancor inter li homes noi deve in silentie preparar omnicos, quo es
necessi por marchar ad-avan: dictionariums e grammaticas, textus
literari, manu-libres in omni lingues. Si noi ne posse editer les hodie
pro alt custas del printation e li raritá del paper, almen ili deve
esser pret in manuscrites.</p>
<p>It es un ver chance que nor centrale posset editer li «Vollständiger
Lehrgang» por Germanes, in quel sr. Matejka revelat se quam
un extraordinari pedagogo. Manca nos ancor li «Complet vocabularium» e
li «Gramatica» de Occidental. Noi save que ambi ovres es nu in
perfinition mersí al colaboration de pluri amicos del german Svissia.
Pro que li elaboration de tal ovres es tre long e tre desfacil on posse
dir que li printation va esser solmen un lude. Lexicologic ovres postula
tre profund conossenties linguistic e ne posse esser interprendet de
quicunc. Ma omnes posse ja auxiliar nor movement e preparar li victorie,
aprendente completmen li lingue e exerciente li parlada. Por successar,
un propagator deve scrir e parlar Occidental con grand fluentie e
certitá e ti fluentie ne es aquisitet in un semane.</p>
<p>Noi anc besona abundant textus, literari, scientic o amusant por
alimentar nor futur libres o revúes. Chascun posse auxiliar, traductente
a Occidental li max interessant articules o racontas queles on trova in
li national lingues. E in sam témpor, on va aquisiter li perfect
possession de nor lingue international, li fluentie in scrition e in
parlada, quel ne eveni sin perseverantie.</p>
<p>Do, car amicos, al labor! Ric Berger</p>
<h2><a class="header" href="#on-scri-nos" id="on-scri-nos">On scri nos...</a></h2>
<p>[quote, &quot;Dr. F. Mascanzoni (Bari)&quot;]</p>
<hr />
<p>Yo ne posse finir ti lettre sin expresser vos mi sincer admiration pro
vor ínfatigabil e ínexhaustibil activitá. Li Occidental-movement es li
unic movement interlinguistic quel ne ha haltat malgré li desfavorabil
situation actual. To demonstra que omni occidentalistes have fortie,
corage, perseverantie e ciec fide in li secur victorie. Do, sempre
ad-avan con nov corage!</p>
<hr />
<h2><a class="header" href="#citate" id="citate">Citate</a></h2>
<p>[quote, &quot;E. Clerc&quot;]</p>
<hr />
<p>Li letura es creativ; li libre es un fortie quel avigila, stimula e fa
vibrar e acter omnicos, quo dormi celat in li «yo» del letor.</p>
<hr />
<h2><a class="header" href="#quo-es-li-radioestesie" id="quo-es-li-radioestesie">Quo es li «radioestesie»?</a></h2>
<p>«Li radioestesie es li totalité del docentie e del metodes per queles
on prova explicar li procede del aqua-serchatores originalmen nominat
«fontistes» o «rabdomancianes» e extender ti procede a altri
dominias» (Georges Barbarin).</p>
<p>Secun ingeniere Turenne, li radioestesie es li scientie del
desintegration.</p>
<p>Li orígine del radioestesie es tam old quam li munde. Esque Moses ne fat
«spruzzar» aqua per su vergette?</p>
<p>It esset conosset del Chineses. Li imperator Yu quel vivet circa 2200
annus ante Cristo esset celebri pro su scientie del undes e in ti land
con antic civilisation on usat currentmen li undes atmosferic in li
interesse del agricultura, por har captet les per special e max simplic
medies.</p>
<p>Li ingeniero Turenne ha demonstrat que li conche usat del indianos de
Mexico es basat sur un lege conosset de ili desde 5 000 annus. Li fores
de ti conche coresponde -- quam li lineale graduat inventet de il -- al 92
elementes de Mendeleef. Si on obtura un fore del conche nul analise plu
ne es possibil.</p>
<p>Li lineale de Turenne es usat por li analise del córpores e por li
mesura del longores de sanitá.</p>
<p>Hodie li adhesion al radioestesie de scientistes del rang de Eduard
Branly, Gustave Le Bon, Charles Richet, professor Darnosval, Georges
Claude, Georges Lakhovsky, Dr. Foveau de Courmelles (president del
section medico-farmaceutic de radioestesie desde 1935) fa suposir que ti
radioestesie va ocupar deman un situation de prim importantie.</p>
<p>Li radioestesie consiste in li caption del radiationes. Noi posse
distinter tis del sole, tis del aqua bollient, tis de un bloc de glacie,
tis del parfúm, tis del bruida, etc. Ma it existe tales queles nor
sensus ne posse capter. Támen omnicos emisse radiationes desintegrante
se: li aqua, li metalles, li microbies, li terra e li astres. Anc li
homes e ili recive tales. Cert de ti radiationes es beneficiosi, altris
ne.</p>
<p>Li radioestesie es comparabil al radio. Por audir un emission on regula
su aparate. On sincronisa li reception con li unde-longore del emission
e li voce deveni audibil.</p>
<p>Per li radioestesie, quel es basat sur li principie del lege del
similes, li operation efectua se in li sam maniere.</p>
<p>Quande on sercha un metall, on prende in manu un testimone metallic
identic al metall serchat. Li central sistema nerval con li nerve
simpatic es li receptor, li vergette o li pendul lude li rol de
alt-parlator.</p>
<p>Li radioestesie ha fat desde quelc annus un passu gigantesc quam omni
scienties, ma it have alquicos misteriosi quel acompania it desde su
orígines.</p>
<p>Li hom ne evolue con su secul, il refusa vider e audir. Il contenta se
per to quo esset yer, e ne vole ocupar se pri to quo va esser deman.</p>
<p>Ma plu bentost quam on pensa li témpor va imposir li radioestesie al
homes e far de it un evidentie. Pos har revelat li leyes del natura (e
to es secun me, su max grand rol) it va aperter vast horizontes al
serchatores, al scientistes e al medicos.</p>
<p>E li cortin va levar se sur nov témpores!</p>
<p>L. e P. Jauzin</p>
<p>Voltaire scrit a un genant quel persequet le per ínutil lettres:</p>
<p>-- Senior, yo ha morit,
talmen yo ne va plu posser responder al lettres quel vu invia me.</p>
<h2><a class="header" href="#nocivitá-del-hipernutrition-per-vitamines" id="nocivitá-del-hipernutrition-per-vitamines">Nocivitá del hipernutrition per vitamines?</a></h2>
<p>Li articul con li sam titul in nr. 37 de Cosmoglotta B de august, p. 88
contene quelc valorosi reflectiones anc ínexactitás queles mult letores
certmen ja va har remarcat. Si un
fémina manjat omnidie un kilo de carottes durant pluri mensus
yelb-coloration de su derma explica
se tot naturalmen ex li specific color-materie del carottes. It es ja un
poc plu quam superficial, dir que li vitamines esset cause del
yelb-coloration, del grav afectiones del hépate e del renes e de
intoxicationes! It es do forsan interessant por nor letores, audir un
poc plu pri ti problema.</p>
<p>Ante 11 annus li nutrition-fisiologo prof. von Noorden avertit in un
discurs in Wien pri li «inundation per vitamines», pro que cert sortes
de vitamines vell posser accelerar li crescentie de carcinomas. Interim
ti assertion ha monstrat se quam absolut fals. Necun sol casu de un tal
damage per vitamines posset esser constatat in li tot munde civilisat
durant omni 11 annus. Anc li suspectes contra li tomates, eant in li sam
direction del carcinomas, es finalmen liquidat per li factes contrari.
Quo on vell posser adjunter a ti constatation es, que it concerne li
vitamines del natural nutrimentes, ma que noi ne ancor possede un
suficent grand experientie concernent li vitamines sintetic.</p>
<p>De un «inundation per vitamines» in li sens fisiologic on vermen ne
posse parlar, ma forsan de un «inundation per populari literatura pri
vitamines», per queles multes es seductet compensar su -- multvez
certmen solmen imaginat -- deficite in vitamines, ma per compras in li
apotecas e droguerías. Nam tal vitamin-preparates on posse comprar hodie
sin alquel impediment. Ti-ci líber vendition de tipic medicamentes, nam
altrimen on ne posse designar ti sintetic vitamin-preparates, ne sembla
esser
recomendabil. Si anc til nu on ne constatat damageationes, it acte se in
li maxim mult casus pri expenses ínnecessi, queles vell plu bon esser
fat por natural nutritiones vitaminosi, quam por exemple por salad verd,
pomes, caul, sauerkraut, tomates, pan nigri, etc., por nominar solmen
quelc nutritives specialmen vitaminosi recivibil anc hodie in li
témpores del guerre. Li líber usation de vitamin-preparates cela anc li
grand dangere, que li conservation del natural vitamines ye li
preparation del legumes es negliget, pro que on ya posse manjar un
pillul! Ma que li nutrition per pillules nequande da li sam resultate
quam li natural nutrition es clar por omni natural homes.</p>
<p>On deve anc ne obliviar un altri circumstantie, quel pruva que li usa de
vitamin-preparates sin selection special in mult casus ne es un apt
medie. Nam damages pro manca de vitamines
posse monstrar se anc malgré suficent contenete de vitamines
in li nutrition. Ja in
1937 li medico Julius Weber de Frankfurt monstrat, que in mult casus un
altri disturbation posse impedir li córpor absorpter li vitamines manjat
in suficent quantitá. It es do un tre íncert afere, receptuar por se
self un vitamin-preparate sintetic e negliger forsan li ver cause del
maladie. Solmen li medico posse e devet serchar omni circumstanties e
pos to constatar, que un tal prescription es recomendabil. Ma to
presupposi, que li concernent medico ha comprendet li importantie del
factor nutrition por li homan sanitá.</p>
<p>Ex li maxim valorosi aquisition del modern investigationes pri li
nutrition homan, li doctrin del vitamines, on ne deve far un idol. Ma
per restriction al natural contenete in vitamines del fructes e legumes
e li adjuntion de sintetic vitamines solmen in li casus u un tal es
pruvat quam necessi, on nequande va
posser parlar de un «inundation per vitamines» o de un «nocivitá del
hipernutrition per vitamines».</p>
<p><em>Dr. H. secun Dr. P. in «Die Tat».</em></p>
<h2><a class="header" href="#prodigiosi-fecunditá-de-quelc-scritores" id="prodigiosi-fecunditá-de-quelc-scritores">Prodigiosi fecunditá de quelc scritores</a></h2>
<p>Fecund autores ha existet in omni landes civilisat.</p>
<p>In Francia, li max fecund autor, quel scrit por teatre, es Alexandre
Hardy. Il composit 600 pezzes e il es tamen minu conosset quam Arvers,
quel es celebri solmen per un sonette de 14 verses.</p>
<p>To es tamen poc in comparation del 1800 pezzes rimat de Lope de Vega
quel, ad-ultra, composit 21 tomes in-4 de divers poemas.</p>
<p>In li biblioteca de Oxford, on conserva 122 tomes in-folio scrit del
manu de Dodsworth, antiquario del XVIII-esim secul.</p>
<p>Li German Moser, compilator del XVIII-esim secul, ha lassat 700 libres
de queles 71 in-folio.</p>
<p>Un altri German, Krunitz, morit in 1796, composit tot sol un
encyclopedie formant 72 spess tomes in-8.</p>
<p>Li autor de Manon Lescaut, abate Prevost, ha scrit plu quam 170 tomes.
Li jurnalist Freron es li autor de 250 libres. Li catalog del ovres del
botanist Gail forma 500 págines in-4. Li manuscrit de un altri botanist,
Adanson, pri scienties besonat 120 tomes e 75 000 figuras.</p>
<p>Dingé, francés scritor, morit in 1832, ha lassat autograf manuscrites
ponderant 400 kilogrammes.</p>
<p>Linné, li grand naturalist del XVIII-ésim secul, conosset solmen 1000
rasses de animales. Hodie, li scientie conosse 4 000 000 de ili!</p>
<h2><a class="header" href="#tra-li-presse" id="tra-li-presse">Tra li presse</a></h2>
<p>In li revúe sved «Moderna Språk» (Modern lingues), jurnal del
gimnasial professores de lingues, li redactor Dr Herman Söderbergh
recense li autobiografie de Prof. Otto Jespersen: «En sprogmands
levned» (li vive de un linguist). Mentionante li labores de Jespersen
por li interlinguistica, Dr. Söderbergh continua: «Jespersen, qui
nequande hat regardat ido quam tre idealic, poc a poc desaproximat se
del idistes, e in 1928 il surprisat li munde per un nov lingue, novial,
elaborat de il self. Ti lingue signífica un complet schisma con li
esperantistic ínnaturalitá, in part conservat in ido, e on posse dir que
novial just con occidental, elaborat de E. de Wahl, ha avansat ti
question un grand passu al solution. Li merite de Jespersen, e ne li
minim important, in ti dominion, es que il ha ganiat al interlinguistica
il respecte anc del linguistes».</p>
<p>Li nómines de nor lingue e su mastro es li sol cursivat in li concernet
paragrafes del articul. Li paroles es specialmen valoresi pro que Dr.
Söderbergh es conosset quam un del max ilustri linguistes sved. E.B.</p>
<p>DICTIONNAIRE FRANÇAIS-OCCIDENTAL de Ric BERGER</p>
<p>Noi informa li interessates que ti dictionarium es completmen exhaustet.</p>
<p>Li revision e reedition ja es previdet in nor plan de labores preparat
in august 1941.</p>
<p>Ti revision va posser comensar strax pos que li complet liste del
paroles de Occidental va esser terminat.</p>
<p>Noi va con plesura accepter li colaboration de coidealistes por
accelerar ti labor.</p>
<h2><a class="header" href="#scoed" id="scoed">Scoed</a></h2>
<p>Con li present nr. 40 de Cosmoglotta B, noi adjunte li STATUTES del
SCOED tal queles ili ha esset adoptet in li constitutiv assemblé del 6
august 1939.</p>
<h2><a class="header" href="#concurs-de-traduction" id="concurs-de-traduction">Concurs de traduction</a></h2>
<p>Hispan.</p>
<p>Independientemente de las fronteras de los estados, el aeroplano,
bramando, vuela a través del aire y lleva hombres y mercancías más allá
de los continentes y maros; la palabra escrita y hablada se precipita
con la rapidez del rayo alrededor de la Tierra; y, á pesar de esto, los
pueblos se hallan aislados unos de otros, por el idioma, casi como el
primer día de la confusión de lenguas. Las barreras de las mil lenguas
están aun muy altas. Vencer estas murallas, libertar el pensamiente de
las cadenas de la pluralidad de idiomas, sería ejecutar una obra de
cultura que formaría una época como la de Gutenberg. Hermosa utopía!
Hermosa realidad! La fórmula mágica por la que los pueblos cultos del
porvenir anularán las distancias entre sus modos de pensar ha sido
hallada y miles de hombres á quienes las lenguas nacionales han
separado, conságranse con ardiente entusiasmo á cambio de ideas y á
amistosas relaciones exclusivamente por medio de esta fórmula: La lengua
mundial!</p>
<p>Ti textu traductet Occidental es a inviar ante li 15 decembre 1942 al
Institute Occidental, CHAPELLE (Vaud).</p>
<h3><a class="header" href="#resultate-nr-38-septembre-1942" id="resultate-nr-38-septembre-1942">Resultate: (Nr. 38, septembre 1942):</a></h3>
<p>De francés a Occidental:</p>
<p>Sr. W. GILBERT (Muret)</p>
<p>Textu de septembre: DING, DIN, DON</p>
<p>Li inventores es íncorectibil! Un nov mode ataca li sapates con lignin
soleas por féminas. It es li mode del musical sapates por obscuration!
Actualmen, parisan botteros prova sonorisar li spess lignin soleas,
queles es preliminarimen excavat quam un xilofon. Bentost
vu va posser, in li nocte, signalar vor presentie per variat ariettes
secun quam vu va marchar o currer! Pri li Americanes, ili prefere li
clochettes pendet sub li malleol.</p>
<p>On va har audit e videt omnicos!</p>
<h2><a class="header" href="#al-autores-de-libres-de-studie" id="al-autores-de-libres-de-studie">Al autores de libres de studie</a></h2>
<p>Noi just aprendet que nor coidealist C. Varela hat ja fat li demí de un
«Complet gramatica de Occidental» e il questiona ca il deve continuar
su labore. Regretabilmen, li «Complet gramatica» ja es pret, perlaborat
de Dr. F. Haas in Winterthur. Si it ne ja ha esset editet, to es pro que
existe ancor detalies pri queles discussiones ne es terminat.</p>
<p>Do noi peti li autores de manuales o libres pri o in Occidental
benevoler sempre informar se che li Institute Occidental ca ja alquicos
es fat o ca ne existe alcun projecte in execution. Li labores de
preparation de medies de aprension por Occidental es enormissim e it es
absolutmen necessi que li sam labor ne mey esser comensat de pluri láter
in sam témpor. Noi deve laborar max rationalmen por preparar in li max
curt témpor li manuales queles noi besona.</p>
<p>Ad plu, li Institute Occidental have quam cardinal deve organisar ti
rational labores. Noi do peti omni autores informar nor centrale pri su
projectes max detaliatmen.</p>
<p>Noi mersia les anticipatmen!</p>
<h2><a class="header" href="#corespondentie" id="corespondentie">Corespondentie</a></h2>
<p>Li secuent coidealistes sercha corespondentes:</p>
<p>H. Keck, Falknerstr. 5, BASEL (Svissia)</p>
<p>Dr. Francesco Mascanzoni, Via Calefati 27, BARI (Italia)</p>
<p>Li felicie consiste principalmen per acomodar se pri su destina e voler
esser quo on es. Erasme</p>
<h2><a class="header" href="#subventiones-contributiones-recivet-311042" id="subventiones-contributiones-recivet-311042">Subventiones-contributiones recivet (31.10.42)</a></h2>
<p>Sr. Hamburger, Fr. 5.—; C.E. Sjöstedt, Fr. 3.—; A. Palmqvist, Fr.
3.—; Ed. Mayor, Fr. 1.50; A. Brand, Fr. 17.80; A. Debrunner, fr.
2.—; A. Lundgren, Fr. 2.—; B. Hammar, Fr. 3.—; L. Dahlerus, Fr.
15.—; E. Wettstein, Fr. 6.—; R. Berger, Fr. 6.—; T. Herlitz, Fr.
2.50.</p>
<p>SCOED: F. Tjernström, 1 parte.</p>
<p>Cordialissim mersí ad omnes!</p>
<h2><a class="header" href="#rectification" id="rectification">Rectification</a></h2>
<p>Regretabilmen un omission esset fat in li articul de sr. Matejka
(«Natural» e «artificial» in li lingue international) del ultim nr.
de Cosmoglotta, pág. 112, linea 4. Ti frase deve esser: «In un old
lexico... pro un erra tipografic esset printat un linea plu bass, apu
li parol «minta». Ta it esset decovrit circa li annu 1770 de patre
Faludi.»footnote:[Ti original erra ha esset corectet in ti edition.
Editor digital.]</p>
<p>Noi peti li autor excusar nos!</p>
<h2><a class="header" href="#recuperation" id="recuperation">Recuperation!</a></h2>
<p>Li Institute Occidental recupera li dextri parte del sviss bulletines de
payament e li levul del svedés, anexet in chascun numeró de Cosmoglotta,
per li intermediation del oficies del postchec-contos.</p>
<p>Ples ne obliviar ti max util auxilie por nor movement! Premersí
anticipat a nor auxiliatores!</p>
<h2><a class="header" href="#li-unesim-folieton" id="li-unesim-folieton">Li unesim folieton</a></h2>
<p>«Robinson Crusoe» esset li unesim roman publicat in form de folieton.
On trave it in un anglés jurnal, li «London Post» quel publicat it del
7.10.1719 til li 17.10.1720. Li editor (ja in ti epoca!) efortiat cupar
li raconta in li max patetic moment, por far nascer li imperativ desir
leer li secuent numeró!</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                        
                            <a rel="prev" href="../nro/B-039.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>
                        

                        
                            <a rel="next" href="../nro/B-041.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>
                        

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                
                    <a rel="prev" href="../nro/B-039.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>
                

                
                    <a rel="next" href="../nro/B-041.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
                
            </nav>

        </div>

        

        
        <!-- Google Analytics Tag -->
        <script type="text/javascript">
            var localAddrs = ["localhost", "127.0.0.1", ""];

            // make sure we don't activate google analytics if the developer is
            // inspecting the book locally...
            if (localAddrs.indexOf(document.location.hostname) === -1) {
                (function(i,s,o,g,r,a,m){i['GoogleAnalyticsObject']=r;i[r]=i[r]||function(){
                (i[r].q=i[r].q||[]).push(arguments)},i[r].l=1*new Date();a=s.createElement(o),
                m=s.getElementsByTagName(o)[0];a.async=1;a.src=g;m.parentNode.insertBefore(a,m)
                })(window,document,'script','https://www.google-analytics.com/analytics.js','ga');

                ga('create', 'UA-151655688-1', 'auto');
                ga('send', 'pageview');
            }
        </script>
        

        

        
        <script type="text/javascript">
            window.playground_copyable = true;
        </script>
        

        

        
        <script src="../elasticlunr.min.js" type="text/javascript" charset="utf-8"></script>
        <script src="../mark.min.js" type="text/javascript" charset="utf-8"></script>
        <script src="../searcher.js" type="text/javascript" charset="utf-8"></script>
        

        <script src="../clipboard.min.js" type="text/javascript" charset="utf-8"></script>
        <script src="../highlight.js" type="text/javascript" charset="utf-8"></script>
        <script src="../book.js" type="text/javascript" charset="utf-8"></script>

        <!-- Custom JS scripts -->
        

        
        
        <script src="https://occidental-lang.com/website-word-lookup/lookup.js"></script>
        <script>
            lookupInit('https://occidental-lang.com/website-word-lookup/dict.json');
        </script>
        

    </body>
</html>
